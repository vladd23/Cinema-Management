# Laboratoarele 8, 9 și 10 - Săptămânile 8, 9 și 12

**Saptămâna 10 este liberă sau fără preluări de teme. Săptămâna 11 este cea cu testul 2. Ultima iterație se va preda în
săptămâna 12.**

Fiecare student are asignată problema calculată după formula `cod % 3 + 1`, unde `cod` este codul din lista de note.
Trebuie predat:

### Mate-info și Fizică-info

0. Teste și specificații la toate iterațiile.
1. **Iterația 1**
    - Toate CRUD-urile, minim încă o funcționalitate diferită de CRUD. Cu validări, arhitectură stratificată cu toate
      elementele descrise la curs. Salvarea datelor în fișiere.
    - Fără warning-uri PEP 8. Acestea vor fi afișate pe github când faceți commit. Nota maximă dacă există warning-uri
      PEP 8 este `9`.
2. **Iterația 2**
    - Toate funcționalitățile în afară de Undo+Redo.
    - Repository generic, clase proprii de excepții.
    - Folosirea type hinting, ABC, protocol.
    - Fără warning-uri PEP 8. Acestea vor fi afișate pe github când faceți commit. Nota maximă dacă există warning-uri
      PEP 8 este `8`.
3. **Iterația 3**
    - Implementat Undo+Redo eficient.
    - Refactorizat toate funcționalitățile posibile folosind `map`, `filter`, `list comprehensions`, `reduce`, `filter`
      .
    - Refactorizat minim o metodă folosind recursivitate.
    - Refactorizat minim două metode folosind lambda.
    - Implementat și folosit o funcție proprie de sortare care să aibă aceeași interfață cu funcția `sorted` din
      Python.
    - Fără warning-uri PEP 8. Acestea vor fi afișate pe github când faceți commit. Nota maximă dacă există warning-uri
      PEP 8 este `7`.
4. **Bonusuri**: se acordă ca note peste 10.
    - Documentație Agile, conform https://asana.com/guide/examples/project-management/asana-agile. Se pot folosi și
      alte tool-uri atâta timp cât se păstrează aceleași concepte. Maxim `5p` / iterație.
    - Scrierea aplicației în Django cu baze de date, păstrând pe cât posibil organizarea de la curs. Maxim `7p` /
      iterație.
    - Scrierea aplicației în Angular sau React cu Material sau Bootstrap, păstrând pe cât posibil organizarea de la
      curs. Maxim `10p` / iterație.
    - Scrierea aplicației ca REST API în Django cu baze de date și în Angular sau React cu Material sau Bootstrap ca
      frontend. Nota `10` pe laborator și pe examenul practic. Este necesar să arătați progresul pe parcursul
      iterațiilor dacă alegeți acest bonus. Se pot acorda bonusuri parțiale proporționale cu cele de mai sus pentru
      aplicații funcționale, dar care nu respectă principiile de dezvoltare ale unor astfel de aplicații.

### Mate

0. Specificații la toate iterațiile. Nu sunt necesare teste.
1. **Iterația 1**
    - Toate CRUD-urile, cu validări, eventual fără repository. Salvarea datelor în memorie.
2. **Iterația 2**
    - Toate funcționalitățile, cu repository. Salvarea datelor în memorie.
3. **Iterația 3**
    - Repository cu fișiere.
    - Refactorizat 2 funcționalități folosind `map`, `filter`, `list comprehensions`, `reduce` sau `filter`.
    - Refactorizat minim o metodă folosind recursivitate.
    - Implementat și folosit o funcție proprie de sortare.
4. **Bonusuri**: se acordă ca note peste 10.
    - Implementarea cerințelor de la mate-info. Maxim `10p` / iterație.
    - Bonusurile de la mate-info se aplică la fel, cu condiția să se implementeze cerințele de la mate-info. În caz
      contrar, nu se acordă bonusuri.

---

În toate problemele, **căutare full text** înseamnă că stringul introdus de utilizator se caută în toate câmpurile
tuturor entităților menționate. Se returnează toate entitățile în ale căror câmpuri se găsește stringul. Se pot returna
entități de tipuri diferite.

1. **Farmacie Online**   
   1.1. CRUD medicament: id, nume, producător, preț, necesită rețetă. Prețul să fie strict pozitiv.  
   1.2. CRUD card client: id, nume, prenume, CNP, data nașterii (`dd.mm.yyyy`), data înregistrării (`dd.mm.yyyy`).
   CNP-ul trebuie să fie unic.  
   1.3. CRUD tranzacție:  id, id_medicament, id_card_client (poate fi nul), nr_bucăți, data și ora. Dacă există un card
   client, atunci aplicați o reducere de `10%` dacă medicamentul nu necesită rețetă și de `15%` dacă necesită. Se
   tipărește prețul plătit și reducerile acordate.  
   1.4. Căutare medicamente și clienți. Căutare full text.  
   1.5. Afișarea tuturor tranzacțiilor dintr-un interval de zile dat.  
   1.6. Afișarea medicamentelor ordonate descrescător după numărul de vânzări.  
   1.7. Afișarea cardurilor client ordonate descrescător după valoarea reducerilor obținute.  
   1.8. Ștergerea tuturor tranzacțiilor dintr-un anumit interval de zile.  
   1.9. Scumpirea cu un procentaj dat a tuturor medicamentelor cu prețul mai mic decât o valoare dată.

2. **Cinema**   
   2.1. CRUD film: id, titlu, an apariție, preț bilet, în program. Prețul să fie strict pozitiv.  
   2.2. CRUD card client: id, nume, prenume, CNP, data nașterii (`dd.mm.yyyy`), data înregistrării (`d.mm.yyyy`),
   puncte acumulate. CNP-ul trebuie să fie unic.  
   2.3. CRUD rezervare: id, id_film, id_card_client (poate fi nul), data și ora. Clientul acumulează pe card `10%` (
   parte întreagă) din prețul filmului. Se tipărește numărul total de puncte de pe card. Rezervarea se poate face doar
   dacă filmul este încă în program.  
   2.4. Căutare filme și clienți. Căutare full text.  
   2.5. Afișarea tuturor rezervărilor dintr-un interval de ore dat, indiferent de zi.  
   2.6. Afișarea filmelor ordonate descrescător după numărul de rezervări.  
   2.7. Afișarea cardurilor client ordonate descrescător după numărul de puncte de pe card.  
   2.8. Ștergerea tuturor rezervărilor dintr-un anumit interval de zile.  
   2.9. Incrementarea cu o valoare dată a punctelor de pe toate cardurile a căror zi de naștere se află într-un
   interval dat.


3. **Service auto**  
   3.1. CRUD mașină: id, model, an achiziție, nr. km, în garanție. Km și anul achiziției să fie strict pozitivi.  
   3.2. CRUD card client: id, nume, prenume, CNP, data nașterii (`dd.mm.yyyy`), data înregistrării (`dd.mm.yyyy`).
   CNP-ul trebuie să fie unic.  
   3.3. CRUD tranzacție:  id, id_mașină, id_card_client (poate fi nul), sumă piese, sumă manoperă, data și ora. Dacă
   există un card client, atunci aplicați o reducere de `10%` pentru manoperă. Dacă mașina este în garanție, atunci
   piesele sunt gratis. Se tipărește prețul plătit și reducerile acordate.  
   3.4. Căutare mașini și clienți. Căutare full text.  
   3.5. Afișarea tuturor tranzacțiilor cu suma cuprinsă într-un interval dat.  
   3.6. Afișarea mașinilor ordonate descrescător după suma obținută pe manoperă.  
   3.7. Afișarea cardurilor client ordonate descrescător după valoarea reducerilor obținute.  
   3.8. Ștergerea tuturor tranzacțiilor dintr-un anumit interval de zile.  
   3.9. Actualizarea garanției la fiecare mașină: o mașină este în garanție dacă și numai dacă are maxim `3` ani de la
   achiziție și maxim `60 000` de km.  
